# FAQ Tillämpad IoT 2020


Här samlar vi de frågor som kommer upp i gruppen #1dt305-tillämpad-iot på Slack.


* _Behöver jag köpa en 3d-skrivare?_

Nej, det är inget krav på att köpa en 3d-skrivare. Vi kommer att lägga in ett moment i kursen om grunderna i 3d-utskrifter går till. Om du ändå har funderat på att köpa en så kan vi rekommendera en [Prusa Mini](https://www.prusa3d.com/original-prusa-mini/) eller liknande.

* _Var hittar jag kurslitteratur?_

Det kommer inte vara någon traditionell kurslitteratur, allt material kommer att baseras på öppet material som hittas på internet och via föreläsningar och workshops.

* _Vilket programmeringsspråk gäller?_

Vi har valt att arbeta med MicroPython. Mycket för att det är enkelt att komma igång med, och att det går mycket snabbt att testa sin kod live. Den behöver exempelvis inte kompileras och flashas, utan koden körs direkt på boarden.

* _Vilka sensorer behöver jag köpa?_

Detta är lite upp till dig själv. Om du har råd så kan jag rekommendera att antingen köpa ett startkit för Ardunio, finns beskrivet i [BOM](BOM.md) eller något av de större paketen. Dock, för att klara av kursen räcker det teoretiskt med endast en sensor, så vill du bara doppa tån och testa och inte köpa så mycket, köp då bara en tempsensor eller liknande.


